# Teleport
*این پروژه، درحال‌حاضر در مرحلۀ طراحی و تکمیل پیش‌نیازهایش است.*
#### معرفی ایده:
**وبسایتی برای انجام فرایند دانلود و پشتیبانی‌گیری محتوای متنی و مدیای هر کانال عمومی دلخواه تلگرامی و نمایش آن‌ به صورت مستقل در یک صفحۀ وب، به‌صورت خودمیزبانی.**

یکی از بزر‌گ‌ترین مشکلات کنونی تلگرام اینه که برای نویسنده‌هایی که از حریم رایگان، نسبتاً خصوصی و پرکاربربودن تلگرام برای انتشار محتوا و وبلاگ‌نویسی استفاده می‌کنن، ظاهر و رابط کاربری ایده‌آلی نداره و پتانسیل کمی بهشون می‌ده که مطالبشون دیده بشه. همۀ کانال‌ها حالت پیامکی دارن و مطالب گذشتۀ هر کانال، بدون توجه به ارزش پست‌ها، به مرور زمان تقریباً از صحنۀ روزگار محو می‌شن :) (البته معنی "Channel" هم یعنی همین) اما مگه اینکه مثل [کانال بهراد](https://t.me/TadavomnisT_channel)، خود ادمین اون کانال سعی کنه که مطالب گذشته رو هم برای اعضای جدید یادآوری کنه و به‌صورت لیستی در دسترسشون قرار بده که باز به‌نوعی، کانال رو شلوغ می‌کنه. با توجه به اینکه پلتفرم تلگرام، سیاست‌های نظارت و دخالت در محتواهای تلگرامی رو بیشتر کرده، سیستمی برای تمرکززدایی و آرشیو کردن محتوای متنی و مخصوصاً رسانه‌ای چنل‌های تلگرامی وجود نداره.

قابلیت دیگه‌ای که تلگرام به نظر من کم داره و خوب میشه اگه اضافه بشه، نشون دادن پست‌هاییه که به یه پست از چنل reply شدن. البته این قابلیت در گروه‌ها هست، اما الان برای چنل‌ها نیست.
مثلاً موقعی که داری تاریخچه یه چنل رو از بالا به پایین مرور می‌کنی، بفهمی ادمینش در ادامه، درمورد اون پست، چه پست‌های مرتبطی (به صورت ریپلای به اون پست) ارسال کرده.

#### قابلیت‌های مورد نظر:
  - بررسی دوره‌ای محتوای کانال مورد نظر برای افزودن پست‌های جدید و یا ویرایش‌های احتمالی.
  - ظاهر و رابط کاربری بهتر برای کانال‌های تلگرامی که بیشتر خاصیت وبلاگی دارن. مانند وسط‌چین‌بودن. 
  - ریسپانسیو برای نمایشگرها و مرورگرهای مختلف.
  - دارای سیستم ورژن کنترل (همانند git) برای ردیابی محتوای پست‌ها و جلوگیری از حذف ناخواستۀ پست یا کل چنل مورد نظر توسط خود تلگرام یا عوامل بیرونی دیگر در آینده.
  - با قابلیت [https://www.a11yproject.com/](دسترس‌پذیری) بهتر (مانند خوانش صوتی یک پست).
  - ارتقای جستجوپذیری.
  - قابلیت ارتباط بین پست‌ها از بالا به پایین. و نمودار گرافی.
  - قابلیت دسته‌بندی و تگ‌گذاری پست‌ها.
  - قابلیت مرتب‌کردن پست‌ها متناسب با تعداد بازدید، فروارد، ری‌اکشن و...
  - قابلیت بوک‌مارک‌کردن و ثبت پست‌های خوانده‌شده توسط کاربر (با سیستم کوکی). 
#### UI/UX Inspiration:
- https://pinkary.com
- https://threads.com
